<html>
<head>
<style>
body{
background:url("xiaomi.jpg");
background-size:100%;
background-repeat:(no repeat);
}
</style>
</head>
<body>
<h1 align="center">Xiaomi</h1>
<p>Xiaomi (англ. Xiaomi Inc., [ɕjǎu.mì], кит. 小米科技, пін. Xiǎomĭ Kējì, «сяомі́ кецзі») — китайська компанія, заснована Леєм Цзюнем у 2010 році[10]. Спеціалізується на виробництві електронної техніки, в першу чергу смартфонів та інших «розумних пристроїв». У 3-му кварталі 2014 року Xiaomi, за даними дослідника ринку IHS iSuppli, вперше у своїй історії вийшла на третє місце в світі з продажу смартфонів (після Samsung і Apple).[11] Транскрипція назви — Сяомі́, або Шяомі[12] (小米, «чумиза»).</p>
<p>Перша зустріч засновників Xiaomi відбулася 14 січня 2010 року. Офіційною датою заснування корпорації вважається 6 квітня 2010 року.[13] 16 серпня 2010 року Xiaomi офіційно запустила першу MIUI-прошивку, що базується на ОС Android.</p>
<p>Перший смартфон Mi1 був анонсований у серпні 2011 року. Він постачався із вбудованою прошивкою MIUI, заснованою на Android, яка суміщає фірмові стилі Samsung TouchWiz та Apple iOS. Також існувала версія пристрою з чистим Android.</p>
<p>У серпні 2012 року Xiaomi анонсувала смартфон Mi2. В ньому був процесор Qualcomm Snapdragon S4 Pro APQ8064, 1.5 GHz чотирьохядерний чип Krait з 2 ГБ ОЗП і графічний процесор Adreno 320. З 2010 до 2012 компанія не заробляла грошей на смартфонах, продаючи їх практично за собівартістю[14].
<p>24 вересня 2013 компанія оголосила про продаж понад 10 мільйонів пристроїв Mi2 протягом 11 місяців. Деякі пристрої Xiaomi виробляються на заводах Foxconn, де виробляються Apple iPhone та iPad.</p>
<p>5 вересня 2013 р. головний виконавчий директор Лей Цзюнь оголосив про плани запуску 3D-телевізора під управлінням ОС Android із діагоналлю 47 дюймів, який збиратиметься на заводі корпорації Wistron на Тайвані. Також у вересні 2013 Xiaomi анонсувала смартфон Mi3 на процесорі Snapdragon 800 (MSM8974AB) і версію на чипсеті NVIDIA's Tegra 4. 25 вересня 2013 Xiaomi оголосила про плани відкриття першого флагманського магазина в Пекіні. У жовтні 2013 Xiaomi стала п'ятим мобільним брендом у Китаї</p>.

<p>Символ Xiaomi — заєць у шапці-вуханці із червоною зірочкою і з червоною піонерською хустиною на шиї.</p>

<p>В 2014 році Xiaomi вперше повідомила про міжнародну експансію у зв'язку з відкриттям першого магазину у Сінгапурі. У найближчих планах компанії — вихід на ринки Малайзії та Індії. 17 березня 2014 був анонсований RedMi Note (також відомий як HongMi Note). RedMi Note оснащений 5,5-дюймовим HD IPS дисплеєм з технологією OGS і восьмиядерним процесором від MediaTek.</p>

<p>У квітні 2014 компанією було оголошено про початок експансії на міжнародні ринки 10 країн. Відповідальним за це був призначений один із колишніх співробітників Google Хьюго Барра.</p>

<p>У листопаді 2014 глава Xiaomi заявив про план стати компанією № 1 на ринку смартфонів.</p>
Діяльність компанії розпочалася із розробки Android-прошивки MIUI.</p>

<p>2011 був випущений свій власний телефон — перший пристрій з початково передвстановленим MIUI, конкурентоспроможними технічними характеристиками і невисокою ціною[15].</p>

<p>2012 випущений другий смартфон, з кращими характеристиками, а також вийшла поліпшена версія Mi-One Plus[16].</p>

<p>Xiaomi Mi 3 був представлений у вересні 2013 року. Також був представлений перший телевізор цієї компанії Xiaomi MiTV.</p>

<p>За результатами першого кварталу 2014 року, компанія посіла 3 місце за обсягом продажів смартфонів на ринку Китаю (11 %), обігнавши Apple (10 %). У світі компанія займає 6 позицію (3,8 %), проте показує стійку тенденцію зростання.</p>

<p>15 травня 2014 Цзюнь на прес-конференції представив 2 продукти — планшет MiPad[17] і 4К-сиквел телевізора MiTV 2.</p>

<p>22 липня 2014 в ході проведення щорічної конференції, компанія анонсувала наступне покоління смартфонів під назвою Xiaomi Mi4[18], а також анонсувала вихід шостої версії прошивки на базі ОС Android — MIUI. У ході конференції був представлений перший «розумний браслет» MiBand.</p>

<p>У 3-му кварталі 2014 року Xiaomi, за даними IHS iSuppli, вперше у своїй історії вийшла на третє місце в світі з продажу смартфонів. 2015 Xiaomi випустила першу власну екшн-камеру Yi, яка позиціонується як конкурент GoPro.[19]</p>

<p>У березні 2016 року був представлений перший «розумний» велосипед компанії: Xiaomi QiCycle R1.</p>

<p>2018 року презентували будинок для марсіанських астронавтів, який отримав назву Mars Case і побудований на принципі переробки.[20]</p>

<p>У серпні 2018 продемонстрували телефон із кнопками та штучним інтелектом за $29. Завдяки ШІ апарат може перекладати в режимі реального часу. Кількість запрограмованих мов — 17. Розробники збирали кошти на Qin1 та Qin1s на власному краудфандинговому майданчику Xiaomi Youpin. Загалом вони отримали 1,7 млн $. Ця сума у декілька разів перевищує встановлений поріг.[21]</p>

<p>В червні 2019 вийшов Xiaomi Mi 9T, що мав 48-мегапіксельну камеру[22].</p>

<p>У вересні 2019 року компанія Xiaomi представила зарядний пристрій Mi Charge Turbo потужністю 30 Вт, що використовує нову технологію бездротового заряджання та позиціонується як «найшвидший бездротовий зарядний пристрій на ринку».[23]</p>

<p>Згодом компанія анонсувала випуск нової лінійки телевізорів з діагоналлю 43, 55 та 64 дюйми. Вона має складатись з шести моделей[24].</p>

<p>У вересні 2019 було презентовано смартфон Mi Mix Alpha, який має екран з обох боків корпусу. Екран займає майже 90 % всієї повернхі телефону. Пристрій має суцільний екран зі зміцненим металевим каркасом, керамікою та склом. Єдину кнопку (розблокування) розташовано на верхній грані, фізичних кнопок смартфон немає[25].</p>

<p>6 листопада з'явився телефон Xiaomi Mi note 10 з камерою на 108 МП, це рекордний показник для смартфонів[26].</p>

</body>
</html>